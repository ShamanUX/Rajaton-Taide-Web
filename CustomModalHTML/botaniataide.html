
<p><b>TOGETHER-ryhmä:</b> Kiiski Anita, Soininen Salli, Turunen Johanna</p>

<p>
    Kuvataide kumpuaa tarpeesta tallentaa kokemuksia kuvaksi – surua, iloa ja arjen ja
    ympäristön totuutta. Kuva vie tekijän ja taiteen katsojan mukaan väriin, muotoon ja
    teemaan. Tämän ryhmänäyttelyn teoksissa karjalaisuus on vahvasti läsnä tunnelmissa ja
    kokemuksissa.
</p>

<p>
    <b>Anita Kiiski</b>: Anita Kiiskin harsotöissä yhdistyy todellinen maailma ja mielikuvitusmaailma.
    Sadunomaiset teokset ovat ommeltu ja kirjottu käsin harsokankaalle. Kevyiden ja
    sadunomaisten harsomekkojen voi kuvitella olevan kuin suloinen tanssiin kutsu musiikin
    
    soidessa. Vaaleanvihreän keijukaisen mekon taiteilija on täyttänyt eri värisillä organza-
    kukilla ja valkoinen kukkamekko on saanut koristeekseen sinisellä ja vihreällä kirjotut
    
    kukkaset.
</p>

<div class="image-flex">
<figure>
    <img class="single-modal-image" src="./images/anittanharsomekko.jpg">
    <figcaption>
        Anita Kiiski: Kukkamekot (2023)
    </figcaption>
</figure>
</div>

<p>
    Kiiski on toiselta ammatiltaan lastentarhanopettaja ja satujen maailma on siirtynyt
    voimakkaasti hänen kuvalliseen ilmaisuunsa. Herkät ja hauraat tekstiilit tuovat monen
    katsojan mieleen elämän rajallisuuden ja ihmisen haavoittuvuuden.
</p>
<br>
<p>
    <b>Salli Soininen</b>: Aika on abstrakti käsite, joka kuvaa tapahtumien järjestystä ja kulkua. Se
    on jatkuva virta, joka etenee tulevaisuuteen. Aika on subjektiivinen ja henkilökohtainen
    käsite, jonka meistä kukin kokee omalla tavallaan. On hetkiä, joita ei jää kaipaamaan ja
    onneksi on hetkiä, joita haluaa pysäyttää, säilyttää tai tallentaa.
    Soinisen teoksissa on hetken tunnelma – hämärä, valo tai kirkkaus. Jossain maalauksessa
    se on ohikiitävä hetki maiseman värikylläisyydestä; ilma on viileä ja raikas, värit lämpimän
    syleileviä. Vastakohtien sopusointuinen tunnelma näyttäytyy vain hetken, kunnes aika
    kulkee eteenpäin ja luonto valmistautuu toiseen hetkiseen.
</p>

<div class="image-flex">
<figure>
    <img src="images/Salli1.jpg">
    <figcaption> Salli Soininen: Kesäyö </figcaption>
</figure>
<figure>
    <img src="images/Salli3.jpg">
    <figcaption> Salli Soininen </figcaption>
</figure>
</div>



<br>
<p>
    <b>Johanna Turunen</b>: Turunen on tämän näyttelyn teoksia maalannut kesämökillään,
    pienessä ja pimeässä lautarakenteisessa liiterissä. Tässä pohjoiskarjalaisessa
    kesäateljeessaan hän on katsellut pienestä ikkunasta näkyvää vastarantaa ja maalannut
    sen muuttuvaa luonnetta useiksi pieniksi maalauksiksi. Maiseman muutosta tutkiessaan
    hän on myös aistinut työtilan intensiivisen tunnelman ja menneen maailman tunnun.
    Together-ryhmä on perustettu vuonna 2015, jolloin ryhmän teoksia oli esillä Vilnan
    kaupungintalolla Joensuu – Vilna ystävyyskaupunkitoiminnan 45-vuotisjuhlan yhteydessä.
</p>
